"{\"content\":{\"body\":\"希言自然①。故飘风②不终朝，骤雨③不终日，孰为此者？天地。天地尚不能久，而况于人乎？故从事于道者同于道④；德者同于德；失者同于失⑤。同于道者，道亦乐得之；同于德者，德亦乐得之；同于失者，失亦乐得之。信不足焉，有不信焉！\\n\\n　\\n\\n\\\\[译文\\\\]\\n\\n不言政令不扰民是合乎于自然的。狂风刮不了一个早晨，暴雨下不了一整天。谁使它这样的呢？天地。天地的狂暴尚且不能长久，更何况是人呢？所以，从事于道的就同于道，从事于德的就同于德，从事于失的人就同于失。同于道的人，道也乐于得到他；同于德的人，德也乐于得到他；同于失的人，失也乐于得到他。统治者的诚信不足，就会有人不信任。\\n\\n　\\n\\n\\\\[注释\\\\]\\n\\n1、希言：字面意思是少说话。此处指统治者少施加政令、不扰民的意思。\\n\\n2、飘风：大风、强风。\\n\\n3、骤雨：大雨、暴雨。\\n\\n4、从事于道者：按道办事的人。此处指统治者按道施政。\\n\\n5、失：指失道或失德。\\n\\n \\n\\n\\\\[延伸阅读1\\\\]王弼《道德经注》\\n\\n**希言自然。** \\n 听之不闻名曰希。下章言道之出言，淡兮其无味也，视之不足见，听之不足闻。然则无味不足听之言，乃是自然之至言也。 \\n ** \\n 故飘风不终朝，骤雨不终日。孰为此者？天地。天地尚不能久，而况於人乎？** \\n 言暴疾美兴不长也。 \\n ** \\n 故从事於道者，道者同於道，** \\n 从事，谓举动从事於道者也。道以无形无为，成济万物，故从事於道者，以无为为君，不言为教，绵绵若存。而物得其真，与道同体，故曰同於道。 \\n ** \\n 德者同於德，** \\n 得，少也，少则得，故曰得也。行得则与得同体，故曰同於得也。 \\n ** \\n 失者同於失。** \\n 失，累多也，累多则失，故曰失也。行失则与失同体，故曰同於失也。 \\n ** \\n 同於道者，道亦乐得之；同於德者，德亦乐得之；同於失者，失亦乐得之。** \\n 言随行其所，故同而应之。 \\n ** \\n 信不足焉，有不信焉。 \\n **忠信不足於下焉，有不信也。\\n\\n　\\n\\n\\\\[延伸阅读2\\\\]苏辙《老子解》\\n\\n**希言自然。** \\n 言出於自然，則簡而中；非其自然而強言之，則煩而俳信矣。故曰道之出口，淡乎其無味，視之不足見，聽之不足聞，用之不可既。此所謂希言矣。\\n\\n**飄風不終朝，暴雨不終日。孰為此者？天地。天地尚不能久，而況於人乎？** \\n 陰陽不爭，風雨時至，不疾不徐，盡其勢之所至而後止。若夫陽亢於上，陰伏於下，否而不得洩，於是為飄風暴雨，若將不勝，然其勢不能以終日。古之聖人言出於希，行出於夷，皆因其自然，故久而不窮。世或厭之，以為不若詭辮之悅耳，怪行之驚世，不知其不能久也。\\n\\n**故從事於道者，道者同於道，德者同於德，失者同於失。同於道者，道亦得之；同於德者，德亦得之；同於失者，失亦得之。** \\n 孔子曰：苟志於仁矣，無惡也。故曰仁者之過易辭。志於仁猶若此，而況志於道者乎？夫苟從事於道矣，則其所為合於道者得道，合於德者得德，不幸而失，雖失於所為，然必有得於道德矣。\\n\\n**信不足，有不信。** \\n 不知道者，信道不篤，因其失而疑之，於是益以不信。失惟知道，然後不以得失疑道也。\",\"timestamp\":1637018452,\"title\":\"道德经第二十三章\"},\"digest\":\"y8H2M7epSM16Us9rrpyBwzV8CZUMrg9r8KrIb6yLXxE\",\"authorship\":{\"contributor\":\"0xA4FA2e50DE3FEb9Cb353215B28c3b36898B83D8F\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"W2WPOHBS7tErBF7Sxh7QQr-xLzRsFWkThFxJA_D-wJ0\\\",\\\"y\\\":\\\"DrkwfV02TkS_fDho7Ao0XMkLfVXz24-uCxixqFBK4B0\\\"}\",\"signature\":\"KxSX-3TZDv2y8kBwyd5hnvBhSchkjZmZ7rRrYLmNS1tfXf9rsuBWmW8DJekjTWGqWZgabI5JnS_u4lvQKdF7SA\",\"signingKeySignature\":\"0x9b4e722cfe3aecd624445bcf3045bca5b3a5cbe61a8fc999fc3ed5f4657df5d34371b599d5e97963af1a960f0b0a1d70a753e88b5dcb0bf8cd57654b6b9e606f1b\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"W2WPOHBS7tErBF7Sxh7QQr-xLzRsFWkThFxJA_D-wJ0\\\",\\\"y\\\":\\\"DrkwfV02TkS_fDho7Ao0XMkLfVXz24-uCxixqFBK4B0\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"y8H2M7epSM16Us9rrpyBwzV8CZUMrg9r8KrIb6yLXxE\"}"