"{\"content\":{\"body\":\"道常无名，朴①。虽小②，天下莫能臣③。候王若能守之，万物将自宾④。天地相合，以降甘露，民莫之令而自均⑤。始制有名⑥，名亦既有，夫亦将知止，知止可以不殆⑦。譬道之在天下，犹川谷之于江海⑧。\\n\\n\\\\[译文\\\\]\\n\\n“道”永远是无名而质朴的，它虽然很小不可见，天下没有谁能使它服从自己。侯王如果能够依照“道”的原则治理天下，百姓们将会自然地归从于它。天地间阴阳之气相合，就会降下甘露，人们不必指使它而会自然均匀。治理天下就要建立一种管理体制，制定各种制度确定各种名分，任命各级官长办事。名分既然有了，就要有所制约，适可而止，知道制约、适可而止，就没有什么危险了。“道”存在于天下，就像江海，一切河川溪水都归流于它，使万物自然宾服。\\n\\n　\\n\\n\\\\[注释\\\\]\\n\\n1、无名、朴：这是指“道”的特征。\\n\\n2、小：用以形容“道”是隐而不可见的。\\n\\n3、莫能臣：臣，使之服从。这里是说没有人能臣服它。\\n\\n4、自宾：宾，服从。自将宾服于“道”。\\n\\n5、自均：自然均匀。\\n\\n6、始制有名：万物兴作，于是产生了各种名称。名，即名分，即官职的等级名称。\\n\\n7、可以不殆：不殆，没有危险。\\n\\n8、犹川谷之于江海：之于，流入；一说正文应为“道之在天下，譬犹江海之与川谷”。\\n\\n \\n\\n\\\\[延伸阅读1\\\\]王弼《道德经注》\\n\\n**道常无名，天下莫能臣也。侯王若能守之，万物将自宾。** \\n 道无形不系，常不可名，以无名为常，故曰道常无名也。朴之为物，以无为心也，亦无名，故将得道，莫若守朴。夫智者可以能臣也，勇者可以武使也，巧者可以事役也，力者可以重任也，朴之物，愤然不偏，近於无有，故曰莫能臣也。抱朴为无，不以物累其真，不以欲害其神，则物自宾而道自得也。 \\n ** \\n 天地相合，以降甘露，民莫之令而自均。** \\n 言天地相合，则甘露不求而自降；我守其真性无为，则民不令而自均也。 \\n ** \\n 始制有名，名亦既有。夫亦将知止，知止所以不始。** \\n 始制，谓朴散始为官长之时也。始制官长，不可不立名分以定尊卑，故始制有名也。过此以往，将争锥刀之末，故曰名亦既有。夫亦将知止也，遂任名以号物，则失治之母也，故知止所以不殆也。譬道之在天下，犹川谷之与江海。\\n\\n**川谷之以求江与海，非江海召之，不召不求而自归者。世行道於天下者，不令而自均，不求而自得，故曰犹川谷之与江海也。**\\n\\n　\\n\\n\\\\[延伸阅读2\\\\]苏辙《老子解》\\n\\n**道常無名。樸雖小，天下不敢臣。侯王若能守，萬物將自賓。** \\n 樸，性也。道常無名，則性亦不可名矣。故其為物，舒之無所不在，而斂之不盈毫末，此所以雖小而不可臣也。故匹夫之賤守之，則塵垢枇糠足以陶鑄堯舜；而侯王之尊不能守，則萬物不賓矣。 \\n  \\n **天地相合，以降甘露，人莫之令而自均。** \\n 沖氣升降，相合為一，而降甘露，胞然被於萬物，無不均遍。聖人體至道以應諸有，亦露之無不及者，此所以能賓萬物也。 \\n ** \\n 始制有名，名亦既有，夫亦將知止，知止所以不殆。** \\n 聖人散樸為器，因器制名，豈其徇名而忘樸、逐末而喪本哉？蓋亦知復於性，是以乘萬變而不殆也。\\n\\n**譬道之在天下，猶川谷之與江海。** \\n 江海，水之鍾也。川谷，水之分也。道，萬物之宗也。萬物，道之末也。皆水也，故川谷歸其所鍾；皆道也，故萬物賓其所宗。\",\"timestamp\":1637019414,\"title\":\"道德经第三十二章\"},\"digest\":\"6FadAnsmgQK9tqGpcyw4SIjFxx12-NGO61hBAeTVglg\",\"authorship\":{\"contributor\":\"0x607019a8F4d70629207Dc1b9De98D9317B33859e\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"v1zVWsmyhLdq8NI19lhgM36-3I2sUmzXnVB9UOarMfU\\\",\\\"y\\\":\\\"1wuHsp7Ysv3cOv6RDQ1OB_V0mErrO4oWhOFruBa-NMA\\\"}\",\"signature\":\"OL-049zeu_RHnhVPeuaooYQuPJf7nBvILSc9uzDRvcT5_3FkK9Jac0V9b4r4YUTsP3XGU0p7Grg0u2yozQKXzA\",\"signingKeySignature\":\"0x90e8006608a28f8c380244745f5ce84e2f2c493810c1168b9bf760009a010d4c1659c7018695b58bbe4e2503ca6e0043d30d476a512459d9c44f373489a866421b\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"v1zVWsmyhLdq8NI19lhgM36-3I2sUmzXnVB9UOarMfU\\\",\\\"y\\\":\\\"1wuHsp7Ysv3cOv6RDQ1OB_V0mErrO4oWhOFruBa-NMA\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"6FadAnsmgQK9tqGpcyw4SIjFxx12-NGO61hBAeTVglg\"}"