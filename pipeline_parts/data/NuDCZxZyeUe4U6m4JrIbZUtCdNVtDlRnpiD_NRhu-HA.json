"{\"content\":{\"body\":\"春江潮水连海平，海上明月共潮生。 \\n 滟滟随波千万里，何处春江无月明！ \\n 江流宛转绕芳甸，月照花林皆似霰； \\n 空里流霜不觉飞，汀上白沙看不见。 \\n 江天一色无纤尘，皎皎空中孤月轮。 \\n 江畔何人初见月？江月何年初照人？ \\n 人生代代无穷已，江月年年望相似。 \\n 不知江月待何人，但见长江送流水。 \\n 白云一片去悠悠，青枫浦上不胜愁。 \\n 谁家今夜扁舟子？何处相思明月楼？ \\n 可怜楼上月裴回，应照离人妆镜台。 \\n 玉户帘中卷不去，捣衣砧上拂还来。 \\n 此时相望不相闻，愿逐月华流照君。 \\n 鸿雁长飞光不度，鱼龙潜跃水成文。 \\n 昨夜闲潭梦落花，可怜春半不还家。 \\n 江水流春去欲尽，江潭落月复西斜。 \\n 斜月沉沉藏海雾，碣石潇湘无限路。 \\n 不知乘月几人归，落月摇情满江树。\\n\\n\\\\-- 张若虚（唐）\",\"timestamp\":1640168066,\"title\":\"春江花月夜\"},\"digest\":\"GDtXXJ8jXvAEa9gc1MBKy7ACrEAAVIa5lCV0Oa0dU4s\",\"authorship\":{\"contributor\":\"0xFC9C4C0e17c3A3139a77d86282eCf18687C14780\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"IXaxHMA1B6xuA4rl3g2QnJCB2r-O_pDjnCrKBBBK5JE\\\",\\\"y\\\":\\\"qNYW-Ec1SDpnYD53_iKQ0k6xZeytHhJv0i5G_2TtP54\\\"}\",\"signature\":\"G1NzuMU3azn--Setyf2dNKYozexYWfoteamH72syMF0EhpGrT9qgnHQAsVdiIR8lvnmVzi1Jn14XhVlOgWd8dg\",\"signingKeySignature\":\"0x49b259710117ca66adb5f32abc465e767fcf50e6b7e4a9b302b009779e7d6fc4061175c029ce5ac550b1ee7cd053d831031dc4e7245c7bfea71e04e137459c301c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"IXaxHMA1B6xuA4rl3g2QnJCB2r-O_pDjnCrKBBBK5JE\\\",\\\"y\\\":\\\"qNYW-Ec1SDpnYD53_iKQ0k6xZeytHhJv0i5G_2TtP54\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"GDtXXJ8jXvAEa9gc1MBKy7ACrEAAVIa5lCV0Oa0dU4s\"}"