"{\"content\":{\"body\":\"古之善为道者①，微妙玄通，深不可识。夫不唯不可识，故强为之容②；豫兮③若冬涉川④；犹兮⑤若畏四邻⑥；俨兮⑦其若客⑧；涣兮其若凌释⑨；敦兮其若朴⑩；旷兮其若谷⑾；混兮其若浊⑿；孰能浊⒀以静之徐清？孰能安⒁以静之徐生？保此道者，不欲盈⒂。夫唯不盈，故能蔽而新成⒃。\\n\\n\\\\[译文\\\\]\\n\\n古时候善于行道的人，微妙通达，深刻玄远，不是一般人可以理解的。正因为不能认识他，所以只能勉强地形容他说：他小心谨慎啊，好像冬天踩着水过河；他警觉戒备啊，好像防备着邻国的进攻；他恭敬郑重啊，好像要去赴宴做客；他行动洒脱啊，好像冰块缓缓消融；他纯朴厚道啊，好像没有经过加工的原料；他旷远豁达啊，好像深幽的山谷；他浑厚宽容，好像不清的浊水。谁能使浑浊安静下来，慢慢澄清？谁能使安静变动起来，慢慢显出生机？保持这个“道”的人不会自满。正因为他从不自满，所以能够去故更新。\\n\\n　\\n\\n\\\\[注释\\\\]\\n\\n①善为道者：指得\\\"道\\\"之人。\\n\\n②容：形容、描述。\\n\\n③豫：原是野兽的名称，性好疑虑。豫兮，引申为迟疑慎重的意思。\\n\\n④涉川：战战兢兢、如临深渊。\\n\\n⑤犹：原是野兽的名称，性警觉，此处用来形容警觉、戒备的样子。\\n\\n⑥若畏四邻：形容不敢妄动。\\n\\n⑦俨兮：形容端谨、庄严、恭敬的样子。\\n\\n⑧客：一本作\\\"容\\\"，当为客之误。\\n\\n⑨涣兮其若凌释：形容流动的样子。\\n\\n⑩敦兮其若朴：形容敦厚老实的样子。\\n\\n⑾旷兮其若谷：形容心胸开阔、旷达。\\n\\n⑿混兮其若浊：形容浑厚纯朴的样子。混，与浑通用。\\n\\n⒀浊：动态。\\n\\n⒁安：静态。\\n\\n⒂不欲盈：不求自满。盈，满。\\n\\n⒃蔽而新成：去故更新的意思。一本作蔽不新成。\\n\\n \\n\\n\\\\[延伸阅读1\\\\]王弼《道德经注》\\n\\n**古之善为士者，微妙玄通，深不可识。夫唯不可识，故强为之容：豫兮若冬涉川，** \\n 冬之涉川，豫然若欲度若不欲度，其情不可得见之貌也。 \\n ** \\n 犹兮若畏四邻，** \\n 四邻合攻，中央之主犹然不知所趣向者也。上德之人，其端兆不可睹，德趣不可见，亦犹此也。 \\n ** \\n 俨兮其若容，涣兮若冰之将释，敦兮其若朴，旷兮其若谷，混兮其若浊。** \\n 凡此诸若，皆言其容象不可得而形名也。 \\n ** \\n 孰能浊以静之徐清？孰能安以久动之徐生？ \\n **夫晦以理物则得明，浊以静物则得清，安以动物则得生，此自然之道也。孰能者，言其难也。徐者，详慎也。 \\n ** \\n 保此道者，不欲盈。** \\n 盈必溢也。 \\n ** \\n 夫唯不盈，故能蔽不新成。 \\n **蔽，覆盖也。\\n\\n　\\n\\n\\\\[延伸阅读2\\\\]苏辙《老子解》\\n\\n**古之善為士者，微妙玄通，深不可識。** \\n 粗盡而微，微極而妙，妙極而玄，玄則無所不通，而深不可識矣。 \\n 　\\n\\n**夫唯不可識，故強為之容：豫若冬涉川。 \\n **戒而後動曰豫，其所欲為，猶迫而後應，豫然若冬涉川適巡，如不得已也。\\n\\n**猶若畏四鄰， \\n **疑而不行曰猶，其所不欲遲而難之，猶然如畏四鄰之見之也。\\n\\n**儼若容，** \\n 無所不敬，未嘗惰也。\\n\\n**渙若冰將釋，** \\n 知萬物之出於妄，未嘗有所留也。　\\n\\n**敦兮其若樸，** \\n 人偽已盡，復其性也。\\n\\n**曠兮其若谷，** \\n 虛而無所不受也。\\n\\n**渾兮其若濁。** \\n 和其光，同其塵，不與物異也。\\n\\n**孰能濁以靜之徐清，孰能安以久動之徐生。** \\n 世俗之士以物汨性，則濁而不復清。枯槁之士以定滅性，則安而不復生。今知濁之亂性也，則靜之，靜之而徐自清矣。知滅性之非道也，則動之，動之而徐自生矣。《易》曰寂然不動，感而遂通天下之故。今所謂動者，亦若是耳。\\n\\n**保此道者，不欲盈。 \\n **盈生於極，濁而不能清，安而不能生，所以盈也。\\n\\n**夫惟不盈，故能弊不新成。** \\n 物未有不弊者也。夫惟不盈，故其弊不待新成而自去。\",\"timestamp\":1637017793,\"title\":\"道德经第十五章\"},\"digest\":\"m8jlMgaicsprv94lApCZ6RGTIbFQh-j4TfN4T6gXaw4\",\"authorship\":{\"contributor\":\"0x279d0AfD23484661a81435857E7b0b079B90aC63\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"01B3LQ27bUSm6c9UM_hALa72KsG_en3R-tuwbzBTAc0\\\",\\\"y\\\":\\\"cgv-El0qArdHMb20nI19y_x3vlqEgIv1zqGXBAU3RAg\\\"}\",\"signature\":\"Ckz4IKjXy6s-NhZ3IiMECT9Np5Q_9Muf2Tg2bV97rIOeu0BW-6WHmKudJOM0kj-DbjDLpZaTTg7DMPgXkYh5MA\",\"signingKeySignature\":\"0x64433a2cf86790adeb75bf66863d880666613ea6a28d820c715ac74818940e5a09b22e205ad8f788c0f274c1c6a0f93e2a6d3024cde59fcb056514f1f669d3f51b\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"01B3LQ27bUSm6c9UM_hALa72KsG_en3R-tuwbzBTAc0\\\",\\\"y\\\":\\\"cgv-El0qArdHMb20nI19y_x3vlqEgIv1zqGXBAU3RAg\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"m8jlMgaicsprv94lApCZ6RGTIbFQh-j4TfN4T6gXaw4\"}"