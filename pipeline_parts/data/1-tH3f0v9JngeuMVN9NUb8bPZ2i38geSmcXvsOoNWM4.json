"{\"content\":{\"body\":\"绝圣弃智①，民利百倍；绝仁弃义，民复孝慈；绝巧弃利，盗贼无有。此三者②以为文③不足，故令有所属④；见素抱朴⑤，少私寡欲；绝学无忧⑥。\\n\\n\\\\[译文\\\\]\\n\\n抛弃聪明智巧，人民可以得到百倍的好处；抛弃仁义，人民可以恢复孝慈的天性；抛弃巧诈和货利，盗贼也就没有了。圣智、仁义、巧利这三者全是巧饰，作为治理社会病态的法则是不够的，所以要使人们的思想认识有所归属，保持纯洁朴实的本性，减少私欲杂念，抛弃圣智礼法的浮文，才能免于忧患。\\n\\n　\\n\\n\\\\[注释\\\\]\\n\\n1、绝圣弃智：抛弃聪明智巧。此处“圣”不作“圣人”，即最高的修养境界解，而是自作聪明之意。\\n\\n2、此三者：指圣智、仁义、巧利。\\n\\n3、文：条文、法则。\\n\\n4、属：归属、适从。\\n\\n5、见素抱朴：意思是保持原有的自然本色。“素”是没有染色的丝；“朴”是没有雕琢的木；素、朴是同义词。\\n\\n6、绝学无忧：指弃绝仁义圣智之学。\\n\\n \\n\\n\\\\[延伸阅读1\\\\]王弼《道德经注》\\n\\n**绝圣弃智，民利百倍；绝仁弃义，民复孝慈；绝巧弃利，盗贼无有。此三者以为文不足，故令有所属。见素抱朴，少私寡欲。 \\n **圣智，才之善也。仁义，人之善也。巧利，用之善也。而直云绝，文甚不足，不令之有所属，无以见其指。故曰此三者以为文而未足，故令人有所属，属之於素朴寡欲。\\n\\n　\\n\\n\\\\[延伸阅读2\\\\]苏辙《老子解》\\n\\n**絕聖棄智，民利百倍；** \\n 非聖智不足以知道，使聖智為天下，其有不以道御物者乎？然世之人不足以知聖智之本，而見其末，以為以巧勝物者也，於是馳騁於其末流，而民始不勝其害矣。故絕聖棄智，民利百倍。\\n\\n**絕仁棄義，民復孝慈； \\n **未有仁而遺其親者也，未有義而後其君者也，仁義所以為孝慈矣。然及其衰也，竊仁義之名以要利於世，於是子有違父，而父有虐子，此則仁義之迹為之也。故絕仁棄義，則民復孝慈。\\n\\n**絕巧棄利，盜賊無有。** \\n 巧所以便事也，利所以濟物也，二者非以為盜，盜賊不得則不行。故絕巧棄利，盜賊無有。\\n\\n**些三者，以為文不足，故令有所屬。見素抱樸，少私寡欲。 \\n **世之貴此三者，以為天下之不安，由文之不足故也。是以或屬之聖智，或屬之仁義，或屬之巧利，蓋將以文治之也。然而天下益以不安，曷不反其本乎？見素抱樸，少私寡欲，而天下各復其性，雖有三者，無所用之矣。故曰：我無為而民自化，我好靜而民自正，我無事而民自富，我無欲而民自樸。此則聖智之大，仁義之至，巧利之極也。然孔子以仁義禮樂治天下，老子絕而棄之，或者以為不同。《易》曰：形而上者謂之道，形而下者謂之器。孔子之慮後世也深，故示人以器而晦其道，使中人以下守其器，不為道之所眩，以不失為君子，而中人以上，自是以上達也。老子則不然，志於明道而急於開人心，故示人以道而薄於器，以為學者惟器之知，則道隱矣，故絕仁義棄禮樂以明道。夫道不可言，可言皆其似者也。達者因似以識真，而昧者執似以陷於偽。故後世執老子之言以亂天下者有之，而學孔子者無大過。因老子之言以達道者不少，而求之於孔子者常苦其無所從入。二聖人者，皆不得已也，全於此，必略於彼矣。\",\"timestamp\":1637018090,\"title\":\"道德经第十九章\"},\"digest\":\"RGJ6A2eGPFb_BLKL4UGkco4_04f5VaSHZ3CTsTiFi6c\",\"authorship\":{\"contributor\":\"0x3683D922806B8CE31ec8B30c90b19afcda19118f\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"TP1GZlojbpiflCbeB_AIUvArwy4HgOhlTWm1TbZkHcA\\\",\\\"y\\\":\\\"bN4Rbi9SEzt_p_zhychVV_YQ5BXuMivzQCQnhv56rYA\\\"}\",\"signature\":\"e-BTSkcsgKZX35ApsayyCGH0CNhZToz8D0OIUU7QfjxBBMUFyPcDHitWfJJdqNfjdxrarToUC7w31fFaWM4IaA\",\"signingKeySignature\":\"0xd007a42a3dda6b3f9ed613c68382bda0cd883832e3409c3a92cd813a14ae56151c52df9ad31ac32fbc9eaac8c9b541e70937d250284ed45c460a500fadc096fa1c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"TP1GZlojbpiflCbeB_AIUvArwy4HgOhlTWm1TbZkHcA\\\",\\\"y\\\":\\\"bN4Rbi9SEzt_p_zhychVV_YQ5BXuMivzQCQnhv56rYA\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"RGJ6A2eGPFb_BLKL4UGkco4_04f5VaSHZ3CTsTiFi6c\"}"