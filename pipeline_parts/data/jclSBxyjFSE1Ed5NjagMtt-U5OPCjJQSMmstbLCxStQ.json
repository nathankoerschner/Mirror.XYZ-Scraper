"{\"content\":{\"body\":\"第十章 \\n \\\\[原文\\\\]\\n\\n载营魄抱一①，能无离乎？专气致柔②，能如婴儿乎③？涤除玄鉴④，能无疵乎？爱民治国，能无为乎⑤？天门开阖⑥，能为雌乎⑦？明白四达，能无知乎⑧？生之畜之⑨，生而不有，为而不恃，长而不宰，是谓玄德⑩。\\n\\n\\\\[译文\\\\]\\n\\n精神和形体合一，能不分离吗？聚结精气以致柔和温顺，能像婴儿的无欲状态吗？清除杂念而深入观察心 \\n 灵，能没有瑕疵吗？爱民治国能遵行自然无为的规律吗？感官与外界的对立变化相接触，能宁静吧？明白四达，能不用心机吗？让万事万物生长繁殖，产生万物、养育万物而不占为己有，作万物之长而不主宰他们，这就叫做“玄德”。\\n\\n　\\n\\n\\\\[注释\\\\]\\n\\n①载营魄抱一：载，用作助语句，相当于夫；营魄，即魂魄；抱一，即合一。一，指道，抱一意为魂魄合而为一，二者合一即合于道。又解释为身体与精神合一。\\n\\n②专气：专，结聚之意。专气即集气。\\n\\n③能如婴儿乎：能像婴儿一样吗？\\n\\n④涤除玄鉴：涤，扫除、清除。玄，奥妙深邃。鉴，镜子。玄鉴即指人心灵深处明澈如镜、深邃灵妙。\\n\\n⑤爱民治国能无为乎：即无为而治。\\n\\n⑥天门开阖：天门，有多种解释。一说指耳目口鼻等人的感官；一说指兴衰治乱之根源；一说是指自然之理；一说是指人的心神出入即意念和感官的配合等。此处依\\\"感官说\\\"。开阖，即动静、变化和运动。\\n\\n⑦能为雌：雌，即宁静的意思。\\n\\n⑧知：通智，指心智、心机。\\n\\n⑨畜：养育、繁殖。\\n\\n⑩玄德：玄秘而深邃的德性。\\n\\n \\n\\n\\\\[延伸阅读1\\\\]王弼《道德经注》\\n\\n**载营魄，抱一能无离乎？** \\n 载，犹处也。营魄，人之常居处也。一，人之真也。言人能处常居之宅，抱一清神。能常无离乎，则万物自宾也。 \\n **专气致柔，能婴儿乎？** \\n 专，任也。致，极也。言任自然之气，致至柔之和。能若婴儿之无所欲乎，则物全而性得矣。 \\n **涤除玄览，能无疵乎？** \\n 玄，物之极也。言能涤除邪饰，至於极览，能不以物介其明。疵其神#3乎，则终与玄同也。 \\n **爱民治国，能无知乎？** \\n 任术以求成，运数以求匿者，智也。玄览无疵，犹绝圣也。治国无以智，犹弃智也。能无以智乎，则民不辟而国治之也。 \\n **天门开阖，能为雌乎？ \\n **天门，谓天下之所由从也。开阖，治乱之际也。或开或阖，经通於天下，故曰天门开阖也。雌应而不昌，因而不为。言天门开阖，能为雌乎，则物自宾而处自安矣。 \\n 明白四达，能无知乎？ \\n 言至明四达，无迷无惑，能无以为乎，则物化矣。所谓道常无为，侯王若能守，则万物自化。 \\n **生之，** \\n 不塞其原也。 \\n **畜之。** \\n 不禁其性也。 \\n **生而不有，为而不恃，长而不宰，是谓玄德。**\\n\\n不塞其原，则物自生，何功之有？不禁其性，则物自济，何为之恃？物自长足，不吾宰成，有德无主，非玄如何？凡言玄德，皆有德而不知其主，出乎幽冥。\\n\\n　\\n\\n\\\\[延伸阅读2\\\\]苏辙《老子解》\\n\\n**載營魄，抱一能無離乎？** \\n 魄之所以異於魂者，魄為物，魂為神也。《易》曰：精氣為物，遊魂為變，是故知鬼神之情狀。魄為物，故雜而止；魂為神，故一而變。謂之營魄，言其止也。蓋道無所不在，其於人為性，而性之妙為神。言其純而未雜則謂之一，言其聚而未散則謂之樸，其歸皆道也，各從其實言之耳。聖人性定而神凝，不為物遷，雖以魄為舍，而神所欲行，魄無不從，則神常載魄矣。衆人以物役性，神昏而不治，則神聽於魄，耳目困以聲色，鼻口勞以臭味，魄所欲行而神從之，則魄常載神矣。故教之以抱神載魄，使兩者不相離，此固聖人所以修身之要。至於古之真人，深根固蒂，長生久視，其道亦由是也。\\n\\n**專氣致柔，能如嬰兒乎？** \\n 神不治則氣亂，強者好鬬，弱者喜畏，不自知也。神治則氣不妄作，喜怒各以其類，是之謂專氣，神虛之至也，氣實之始也。虛之極為柔，實之極為剛，純性而亡氣，是之謂致柔。嬰兒不知好惡，是以性全。性全而氣微，氣微而體柔，專氣致柔，能如嬰兒極矣。\\n\\n**滌除玄覽，能無疵乎？** \\n 聖人外不為魄所載，內不為氣所使，則其滌除塵垢盡矣。於是其神廓然，玄覽萬物，知其皆出於性，等觀淨穢，而無所瑕疵矣。\\n\\n**愛民治國，能無為乎？ \\n **既以治身，又推其餘以及人。雖至於愛民治國，一以無心遇之。苟其有心，則愛民者適所以害之，治國者適所以亂之也。\\n\\n**天門開闔，能為雌乎？** \\n 天門者，治亂廢興所從出也。既以身任天下，方其開闔變會之間，衆人貴得而患失，則先事以徼福；聖人循理而知天命，則待唱而後和。《易》曰：先天而天弗違，非先天也；後天而奉天時，非後天也。言其先後常與天命會耳。不然先者必蚤，後者必莫，皆失之矣。故所謂能為雌者，亦不失時而已。\\n\\n**明白四達，能無知乎？** \\n 內以治身，外以治國，至於臨變，莫不有道也，非明白四達而能之乎？明白四達，心也，是心無所不知，然而未嘗有能知之心也。夫心一而已，苟又有知之者，則是二也。自一而二，蔽之所自生，而愚之所自始也。今夫鏡之於物，來而應之則已，矣，又安得知應物者乎？本則無有，而以意加之，此妄之源也。\\n\\n**生之畜之，生而不有，為而不恃，長而不宰，是謂玄德。 \\n **其道既足以生畜萬物，又能不有不恃不宰，雖有大德，而物莫之知也，故曰玄德。\",\"timestamp\":1636931195,\"title\":\"道德经第十章\"},\"digest\":\"1KqbU5_Vcks2KDhrAh1zbqk_ZYGXyg7nK0oI_KxKdpo\",\"authorship\":{\"contributor\":\"0xf75Fe753916e6bd76659519974525680359fcAa4\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"wyPO1CIzW8su0WFpcwnJkwFoKhY0iUqNPTWtHMoFvUQ\\\",\\\"y\\\":\\\"GCyMq-cQ0kxBNawZ_YOt7Zltjk0GeCfIUJEMok2pHIM\\\"}\",\"signature\":\"alIEMvLMuUJe_6UKLWWzcjoixd-0VrS9SioNZjFL8-MH_qdhQO9nKzLhAjKmY26WiYjBXYxnGeFWl1WpXJ0C7A\",\"signingKeySignature\":\"0x17dda789fe41d073deb07b336403bb8cdb75165bafec6432fa9cbca85c8b327e035bae6df1927dc655106b67b33710b53a309d56b6081e14f6d501de3086f21e1c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"wyPO1CIzW8su0WFpcwnJkwFoKhY0iUqNPTWtHMoFvUQ\\\",\\\"y\\\":\\\"GCyMq-cQ0kxBNawZ_YOt7Zltjk0GeCfIUJEMok2pHIM\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"1KqbU5_Vcks2KDhrAh1zbqk_ZYGXyg7nK0oI_KxKdpo\"}"