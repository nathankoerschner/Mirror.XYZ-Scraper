"{\"content\":{\"body\":\"唯之与阿①，相去几何？美之与恶②，相去若何？人之所畏③，不可不畏。荒兮④，其未央哉⑤！众人熙熙⑥，如享太牢⑦，如春登台⑧。我⑨独泊兮⑩，其未兆⑾；沌沌兮⑿，如婴儿之未孩⒀；傫傫兮⒁，若无所归。众人皆有余⒂，而我独若遗⒃。我愚人之心也哉⒄！俗人昭昭⒅，我独昏昏⒆。俗人察察⒇，我独闷闷\\\\[21\\\\]。澹兮\\\\[22\\\\]，其若海；飂兮\\\\[23\\\\]，若无止。众人皆有以\\\\[24\\\\]，而我独顽且鄙\\\\[25\\\\]。我独异于人，而贵食母\\\\[26\\\\]。\\n\\n　\\n\\n\\\\[译文\\\\]\\n\\n应诺和呵斥，相距有多远？美好和丑恶，又相差多少？人们所畏惧的，不能不畏惧。这风气从远古以来就是如此，好像没有尽头的样子。众人都熙熙攘攘、兴高采烈，如同去参加盛大的宴席，如同春天里登台眺望美景。而我却独自淡泊宁静，无动于衷。混混沌沌啊，如同婴儿还不会发出嘻笑声。疲倦闲散啊，好像浪子还没有归宿。众人都有所剩余，而我却像什么也不足。我真是只有一颗愚人的心啊！众人光辉自炫，唯独我迷迷糊糊；众人都那么严厉苛刻，唯独我这样淳厚宽宏。恍惚啊，像大海汹涌；恍惚啊，像飘泊无处停留。世人都精明灵巧有本领，唯独我愚昧而笨拙。我唯独与人不同的，关键在于得到了“道”。\\n\\n　\\n\\n\\\\[注释\\\\]\\n\\n1、唯之与阿：唯，恭敬地答应，这是晚辈回答长辈的声音；阿，怠慢地答应，这是长辈回答晚辈的声音。唯的声音低，阿的声音高，这是区别尊贵与卑贱的用语。\\n\\n2、美之与恶：美，一本作善，恶作丑解。即美丑、善恶。\\n\\n3、畏：惧怕、畏惧。\\n\\n4、荒兮：广漠、遥远的样子。\\n\\n5、未央：未尽、未完。\\n\\n6、熙熙：熙，和乐，用以形容纵情奔欲、兴高采烈的情状。\\n\\n7、享太牢：太牢是古代人把准备宴席用的牛、羊、猪事先放在牢里养着。此句为参加丰盛的宴席。\\n\\n8、如春登台：好似在春天里登台眺望。\\n\\n9、我：可以将此“我”理解为老子自称，也可理解为所谓“体道之士”。\\n\\n10、泊：淡泊、恬静。\\n\\n11、未兆：没有征兆、没有预感和迹象，形容无动于衷、不炫耀自己。\\n\\n12、沌沌兮：混沌，不清楚。\\n\\n13、孩：同“咳”，形容婴儿的笑声。\\n\\n14、傫傫兮：疲倦闲散的样子。\\n\\n15、有余：有丰盛的财货。\\n\\n16、遗：不足的意思。\\n\\n17、愚人：纯朴、直率的状态。\\n\\n18、昭昭：智巧光耀的样子。\\n\\n19、昏昏：愚钝暗昧的样子。\\n\\n20、察察：严厉苛刻的样子。\\n\\n21、闷闷：纯朴诚实的样子。\\n\\n22、澹兮：辽远广阔的样子。\\n\\n23、飓兮：急风。\\n\\n24、有以：有用、有为，有本领。\\n\\n25、顽且鄙：形容愚陋、笨拙。\\n\\n26、贵食母：母用以比喻“道”，道是生育天地万物之母。此名意为以守道为贵。\\n\\n　\\n\\n\\\\[延伸阅读1\\\\]王弼《道德经注》\\n\\n**绝学无忧。唯之与阿，相去几何？善之与恶，相去若何？人之所畏，不可不畏。** \\n 下篇为学者日益，为道者日损，然则学求益所能而进其智者也。若将无欲而足，何求於益？不知而中，何求於进？夫鸾雀有匹，鸠鸽有仇，寒乡之民，必知旃裘，自然已足，益之则忧。故续凫之足，何异截鹤之胫；畏誉而进，何异畏刑。唯阿美恶，相去何若。故人之所畏，吾亦畏焉，未敢恃之以为用也。 \\n ** \\n 荒兮其未央哉。** \\n 叹与俗相返之远也。 \\n ** \\n 众人熙熙，如享太牢，如春登台。** \\n 众人迷於美进，惑於荣利，欲进心竞，故熙熙若享太牢，如春登台也。 \\n ** \\n 我独怕兮其未兆，如婴儿之未孩，** \\n 言我廓然无形之可名，无兆之可举，如婴兄之未能孩也。 \\n ** \\n 俭俭兮若无所归。** \\n 若无所宅。 \\n ** \\n 众人皆有余，而我独若遗。** \\n 众人无不有怀有志，盈溢胸心，故曰皆有余也。我独廓然，无为无欲，若遗失之也。 \\n ** \\n 我愚人之心也哉，** \\n 绝愚之人心无所别析，意无所好欲。犹然其情不可睹，我颓然若此也。 \\n ** \\n 沌沌兮。** \\n 无所别析，不可为明。 \\n ** \\n 俗人昭昭，** \\n 耀其光也。 \\n ** \\n 我独若昏；俗人察察，** \\n 分别别析也。 \\n ** \\n 我独闷闷。澹兮其若海，** \\n 情不可睹。 \\n ** \\n 飂兮若无止。** \\n 无所系絷。 \\n ** \\n 众人皆有以，** \\n 以，用也，皆欲有所施用也。 \\n ** \\n 而我独顽似鄙。** \\n 无所欲为，闷闷昏昏，若无所识，故曰顽且鄙也。 \\n ** \\n 我独异於人，而贵食母。 \\n **食母，生之本也。人者皆弃生民之本，贵末饰之华，故曰我独欲异於人。\\n\\n　\\n\\n\\\\[延伸阅读2\\\\]苏辙《老子解》\\n\\n**絕學無憂。 \\n **為學日益，為道日損，不知性命之正，而以學求益，增其所未聞，積之不已，而無以一之，則以圓害方，以直害曲，其中紛然，不勝其憂矣。患夫學者之至此也，故日絕學無憂。若夫聖人未嘗不學，而以道為主，不學而不少，多學而不亂，廓然無憂，而安用絕學耶？\\n\\n**唯之與阿，相去幾何？善之與惡，相去何若？** \\n 學者溺於所聞而無以一之，則唯之為恭，阿之為慢，不可同日言矣，而況夫善惡之相反乎？夫唯聖人知萬物同出於性，而皆成於妄，如畫馬牛，如刻虎競，皆非其實，湣焉無是非同異之辨，孰知其相去幾何哉？苟知此矣，則萬物並育而不相害，道並行而不相悖，無足怪矣。\\n\\n**人之所畏，不可不畏。** \\n 聖人均彼我，一同異，其心無所復留，然豈以是忽遺世法，犯分亂理而不顧哉？人之、所畏，吾亦畏之；人之所為，吾亦為之。雖列於君臣父子之間，行於禮樂刑政之域，而天下不知其異也。其所以不嬰於物者，其心而已。\\n\\n**荒兮其未央哉。 \\n **人皆徇其所知，故介然不出畦吵。聖人兼涉有無，無入而不可，則荒兮其未可央也。\\n\\n**衆人熙熙，如享太牢，如春登臺，我獨怕兮其未兆，若嬰兄之未孩，** \\n 人各溺於所好，其美如享太牢，其樂如春登臺，囂然從之，而不知其非。唯聖人深究其妄，遇之泊然不動，如嬰兒之未能孩也。　\\n\\n**乘乘兮若無所歸。** \\n 乘萬物之理而不自私，故若無所歸。　\\n\\n**衆人皆有餘，而我獨若遺。** \\n 衆人守其所知，各自以為有餘。聖人包舉萬物而不主於一，超然其若遺也。　\\n\\n**我愚人之心也哉，純純兮。** \\n 純純，若愚而非愚也。\\n\\n**俗人昭昭，我獨若昏；俗人察察，我獨悶悶。 \\n **世俗以分別為智，聖人知群妄之不足辨也，故其外若昏，其中若悶。\\n\\n**忽若晦，寂若無所止。 \\n **忽焉若晦，不見其津涯也。寂然無朕，不見其所止宿也。。\\n\\n**衆人皆有以，我獨頑似鄙，** \\n 人各有能，故世皆得而用之。聖人才全德備，若無所施，故疑於頑鄙。　\\n\\n**我獨異於人，兒貴食母。** \\n 道者，萬物之母。衆人徇物忘道，而聖人脫遺萬物，以道為宗，譬如嬰兒無所雜食，食於母而已。\",\"timestamp\":1637018164,\"title\":\"道德经第二十章\"},\"digest\":\"651aXYEHvjzHqjG8mFkLKGVeW3ROiK3B5H4cxZGyqBQ\",\"authorship\":{\"contributor\":\"0x82E66d10457663cb381e5498CE0EEB1A6a294A77\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"m-EzA1lYCPOQV15943RTtOHO3KRPzi3dy9yq-mRs8GE\\\",\\\"y\\\":\\\"k3bQzfD5oJbjjlGf5t9FczM41OqUpAfFaIHh7SO4KY4\\\"}\",\"signature\":\"2thLgYriEXl5XJU5d0SSYA07jxaT1zfRJz_rwl_hn0PZlKPdFz-omUF-kT8eUSaQgSaw8mG0Wjt1O-917d6mSg\",\"signingKeySignature\":\"0xe8cd819a6e31ed0e12719c31aecfbe8deccd53702ff6749450044fd5c9257683230dfcff0a4e90d11f090be83a17b23b3ae1a011f1d081ec23cfcfd65af569a01c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"m-EzA1lYCPOQV15943RTtOHO3KRPzi3dy9yq-mRs8GE\\\",\\\"y\\\":\\\"k3bQzfD5oJbjjlGf5t9FczM41OqUpAfFaIHh7SO4KY4\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"651aXYEHvjzHqjG8mFkLKGVeW3ROiK3B5H4cxZGyqBQ\"}"