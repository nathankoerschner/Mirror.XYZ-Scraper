"{\"content\":{\"body\":\"将欲歙之①，必固张之②；将欲弱之，必固强之；将欲废之，必固兴之；将欲取之③，必固与之④。是谓微明⑤，柔弱胜刚强。鱼不可脱于渊⑥，国之利器不可以示人⑦。\\n\\n\\\\[译文\\\\]\\n\\n想要收敛它，必先扩张它，想要削弱它，必先加强它，想要废去它，必先抬举它，想要夺取它，必先给予它。这就叫做虽然微妙而又显明，柔弱战胜刚强。鱼的生存不可以脱离池渊，国家的刑法政教不可以向人炫耀，不能轻易用来吓唬人。\\n\\n　\\n\\n\\\\[注释\\\\]\\n\\n1、歙：敛，合。\\n\\n2、固：暂且。\\n\\n3、取：一本作“夺”。\\n\\n4、与：给，同“予”字。\\n\\n5、微明：微妙的先兆。\\n\\n6、脱：离开、脱离。\\n\\n7、国之利器不可以示人：利器，指国家的刑法等政教制度。示人，给人看，向人炫耀。\\n\\n \\n\\n\\\\[延伸阅读1\\\\]王弼《道德经注》\\n\\n**将欲歙之，必固张之；将欲弱之，必固强之；将欲废之，必固兴之；将欲夺之，必固与之，是谓微明。** \\n 将欲除强梁，去暴乱，当以此四者。因物之性，令其自戮，不假刑为大以除将物也，故曰微明也。足其张令之足，而又求其张，则众所歙也。与其张之不足，而改其求张者，愈益而己反危。 \\n ** \\n 柔弱胜刚强。鱼不可脱於渊，国之利器，不可以示人。 \\n **利器，利国之器也。唯因物之性，不假形以理物。器不可睹，而物各得其所，则国之利器也。示人者，任刑也。刑以利国，则失矣。鱼脱於渊，则必见失矣。利国器而立刑以示人，亦必失也。\\n\\n　\\n\\n\\\\[延伸阅读2\\\\]苏辙《老子解》\\n\\n**將欲歙之，必固張之；將欲弱之，必固強之；將欲廢之，必固興之；將欲奪之，必固與之，是謂微明。** \\n 未嘗與之而遽奪，則勢有所不極，理有所不足。勢不極則取之難，理不足則物不服，然此幾於用智也，與管仲、孫武何異？聖人之與世俗，其迹固有相似者也。聖人乘理，而世俗用智，乘理如醫藥巧於應病，用智如商賈巧於射利。\\n\\n**柔勝剛，弱勝強。** \\n 聖人知剛強之不足恃，故以柔弱自處。天下之剛強，方相傾相軋，而吾獨柔弱以待之，及其大者傷，小者死，而吾以不校坐待其斃，此所謂勝也。雖然，聖人豈有意為此以勝物哉，知勢之自然而居其自然耳。\\n\\n**魚不可以脫於淵，國之利器，不可以示人。** \\n 魚之為物，非有爪牙之利足以勝物也，然方其託於深淵，雖強有力者，莫能執之。及其脫淵而陸，則蠢然一物耳，何能為哉？聖人居於柔弱，而剛強者莫能傷，非徒莫能傷也，又將以前制其後#3，此不亦天下之利器也哉？魚惟脫於淵，然後人得制之。聖人惟處於柔弱而不厭，故終能服天下，此豈與衆人共之者哉？\",\"timestamp\":1637019732,\"title\":\"道德经第三十六章\"},\"digest\":\"0ko9ts5VA4Bh0cFsWMzBG5ifevzaSNQDg38mAN4JN0k\",\"authorship\":{\"contributor\":\"0x78bB0Fc445692c189713A6f8D030551d1717bb19\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"G9UvMENc4f_Vyy-O9sbZvCPA0dSd-1KZDVvulhEjwDY\\\",\\\"y\\\":\\\"u1OA9O_tDpf1Pcrmp81y2-iS0PmGH4wk5ifC43xjlU0\\\"}\",\"signature\":\"d5x402RFmR80PRIiR81TvMQ9tBnXKThy-AqG2dX6M7qeM-PFMy_Q0G6dT60AcYkudiQrB7nXWeyQqGDyzqp56A\",\"signingKeySignature\":\"0x7bdff19408a8c619366ed8e1078a0cdd315f47fe73ea17e46b9f86fd1857f588105829f8d74dcf96389529ab90d25330d10da6f6ef89c516dede24d8cd1dcc7e1c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"G9UvMENc4f_Vyy-O9sbZvCPA0dSd-1KZDVvulhEjwDY\\\",\\\"y\\\":\\\"u1OA9O_tDpf1Pcrmp81y2-iS0PmGH4wk5ifC43xjlU0\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"0ko9ts5VA4Bh0cFsWMzBG5ifevzaSNQDg38mAN4JN0k\"}"