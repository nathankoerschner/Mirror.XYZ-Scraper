"{\"content\":{\"body\":\"有物混成①，先天地生。寂兮寥兮②，独立而不改③，周行而不殆④，可以为天地母⑤。吾不知其名，强字之曰：道⑥，强为之名曰：大⑦。大曰逝⑧，逝曰远，远曰反⑨。故道大，天大，地大，人亦大⑩。域中⑾有四大，而人居其一焉。人法地，地法天，天法道，道法自然⑿。\\n\\n\\\\[译文\\\\]\\n\\n有一个东西混然而成，在天地形成以前就已经存在。听不到它的声音也看不见它的形体，寂静而空虚，不依靠任何外力而独立长存永不停息，循环运行而永不衰竭，可以作为万物的根本。我不知道它的名字，所以勉强把它叫做“道”，再勉强给它起个名字叫做“大”。它广大无边而运行不息，运行不息而伸展遥远，伸展遥远而又返回本原。所以说道大、天大、地大、人也大。宇宙间有四大，而人居其中之一。人取法地，地取法天，天取法“道”，而道纯任自然。\\n\\n　\\n\\n\\\\[注释\\\\]\\n\\n1、物：指“道”。混成：混然而成，指浑朴的状态。\\n\\n2、寂兮寥兮：没有声音，没有形体。\\n\\n3、独立而不改：形容“道”的独立性和永恒性，它不靠任何外力而具有绝对性。\\n\\n4、周行：循环运行。不殆：不息之意。\\n\\n5、天地母：一本作“天下母”。母，指“道”，天地万物由“道”而产生，故称“母”。\\n\\n6、强字之曰道：勉强命名它叫“道”。\\n\\n7、大：形容“道”是无边无际的、力量无穷的。\\n\\n8、逝：指“道”的运行周流不息，永不停止的状态。\\n\\n9、反：另一本作“返”。意为返回到原点，返回到原状。\\n\\n10、人亦大：一本作“王亦大”，意为人乃万物之灵，与天地并立而为三才，即天大、地大、人亦大。\\n\\n11、域中：即空间之中，宇宙之间。\\n\\n12、道法自然：“道”纯任自然，本来如此。\\n\\n　\\n\\n\\\\[延伸阅读1\\\\]王弼《道德经注》\\n\\n**有物混成，先天地生。** \\n 混然不可得而知，而万物由之以成，故曰混成也。不知其谁之子，故先天地生。 \\n ** \\n 寂兮寥兮，独立不改，** \\n 寂寞无形体也。无物之匹，故曰独立也。返化终始不失其常、故曰不改也。 \\n ** \\n 周行而不殆，可以为天下母。** \\n 周行无所不至而免殆，能生全大形也，故可以为天下母也。 \\n ** \\n 吾不知其名，** \\n 名以定形，混成无形，不可得而定，故曰不知其名也。 \\n ** \\n 字之曰道，** \\n 夫名以定形，字以称可言。道取於无物而不由也，是混成之中，可言之称最大也。 \\n ** \\n 强为之名曰大，** \\n 吾所以字之曰道者，取其可言之称最大也。责其字定之所由，则系於大，大有系则必有分，有分则失其极矣。故曰强之为名曰大。 \\n ** \\n 大曰逝，** \\n 逝，行也，不守一大体而已，周行无所不至，故曰逝也。 \\n ** \\n 逝曰远，远曰反。** \\n 远，极也，周无所不穷极，不偏於一逝，故曰远也。不随於所适，其体独立，故曰反也 \\n ** \\n 故道大，天大，地大，王亦大。** \\n 天地之性人为贵，而王是人之主也。虽不职大，亦复为大。与三匹，故曰王亦大也。 \\n ** \\n 域中有四大，** \\n 四大，道、天、地、王也。凡物有称有名，则非其极也。言道则有所由，有所由然后谓之为道。然则是道称中之大也，不若无称之大也。无称不可得而名曰域也，道、天、地、王皆在乎无称之内， \\n 故曰域中有四大者也。 \\n ** \\n 而王居其一焉。** \\n 处人主之大也。 \\n ** \\n 人法地，地法天，天法道，道法自然。 \\n **法谓法则也，人不违地，乃得全安，法地也。地不违天，乃得全载，法天也。天不违道，乃得全覆，法道也。道不违自然，乃得其性，法自然者。在方而法方，在圆而法圆，於自然无所违也。自然者，无称之言，穷极之辞也。用智不及无知，而形魄不及精象，精象不及无形，有仪不及无仪，故转相法也。道顺自然，天故资焉；天法於道，地故则焉；地法於天，人故象焉。所以为主其一之者，主也。\\n\\n　\\n\\n\\\\[延伸阅读2\\\\]苏辙《老子解》\\n\\n**有物混成，先天地生。 \\n **夫道，非清非濁，非高非下，非去非來，非善非惡，混然而成體，其於人為性，故曰有物混成。此未有知其生者，蓋湛然常存，而天地生於其中耳。\\n\\n**寂兮寥兮，獨立而不改，周行而不殆，可以為天下母。** \\n 寂兮無聲，寥兮無形，獨立無匹而未嘗變，行於群有而未嘗殆，俯以化育萬物，則皆其母矣。 \\n  \\n **吾不知其名，字之曰道，強為之名曰大。** \\n 道本無名，聖人見萬物之無不由也，故字之曰道。見萬物之莫能加也，故強為之名曰大。然其實則無得而稱之也。\\n\\n**大曰逝，逝曰遠，遠曰反。 \\n **自大而求之，則逝而往矣。自往而求之，則遠不及矣。雖逝雖遠，然反而求之，一心足矣。\\n\\n**故道大，天大，地大，王亦大。域中有四大，而王居一焉。人法地，地法天，天法道，道法自然。** \\n 由道言之，則雖天地與王，皆不足大也。然世之人習知三者之大，而不信道之大也。故以實告之，人不若地，地不若天，天不若道，道不若自然。然使人一日復性，則此三者人皆足以盡之矣。\",\"timestamp\":1637018605,\"title\":\"道德经第二十五章\"},\"digest\":\"Ztt6pwvV85_KEn-PamdhqIe8qz18uQaPp-qgaVgJGnI\",\"authorship\":{\"contributor\":\"0xCaE0bB5cb548650E55F8d70Fe7e7dF4ED863E2ED\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"6JUgEhWJ-v7Ek0y2mfly7PUBKCL0KMWG-reyXuAAP4s\\\",\\\"y\\\":\\\"MJ0DeU7MOJls4aKKDlQnb_59lFlXKdHCNIJMflLqTCM\\\"}\",\"signature\":\"fDt65ao1TzoQcLXWEuqfTfW6XhB7yKOr-HOYMo_lz8ZsH-XVI2NFf_ahQUFHSBvyRhrcRQEeEpaQ4QziJqqaOg\",\"signingKeySignature\":\"0x2fb5d39b62eb967ecf23bae17ce680dd2c7b5fb47a13385ea90d0cebf06dbc7a2dad099c199e7d6984c305c3c12073659c54b80c0b61f67658a27c129cae13491b\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"6JUgEhWJ-v7Ek0y2mfly7PUBKCL0KMWG-reyXuAAP4s\\\",\\\"y\\\":\\\"MJ0DeU7MOJls4aKKDlQnb_59lFlXKdHCNIJMflLqTCM\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"Ztt6pwvV85_KEn-PamdhqIe8qz18uQaPp-qgaVgJGnI\"}"